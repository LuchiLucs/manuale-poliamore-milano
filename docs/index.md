# Benvenute

Benvenute nel manuale della comunità Poliamore Milano, facente parte della rete nazionale di comunità di non-monogamia etica e consensuale Poly Net, distribuita in varie città italiane.

# Storia del manuale
Questo manuale è nato quando Poliamore Milano era un gruppo di 657 persone, di cui 16 volontarie, ad Ottobre 2025, con l’obiettivo di rendere la comunicazione e la condivisione delle informazioni efficienti e semplici.

Le nuove persone che si univano a Poliamore Milano non riuscivano a trovare informazioni sui processi e sulle linee guida; inoltre, ognuno aveva una propria visione di questi processi non documentati.
Il manuale è stato il nostro modo per garantire che tutte le informazioni comunitarie fossero accessibili a tutte le persone, indipendentemente da quando fossero entrate a far parte del gruppo.

L'idea di un manuale digitale e centralizzato si è ispirato ad altri manuali già in uso in contesti aziendali per la gestione dell'organizzazione.
Speriamo di costruire un manuale e una cultura comunitaria tutelante per diventare, un giorno, un'ispirazione per altre comunità o per trasformarci assieme.

# Perché
Il manuale offre questi vantaggi:

* Leggere è molto più veloce che ascoltare
* Leggere è asincrono: non è necessario interrompere qualcuno per raccogliere informazioni
* L'inserimento di una nuova persona nel gruppo è più semplice se le persone possono vedere i nostri valori e il nostro modo di operare
* La collaborazione, per le persone interessate, è più facile se le persone trovano tutte le informazioni rilevanti
* Discutere i cambiamenti è più semplice se tutti sono allineati sul processo attuale
* Comunicare i cambiamenti è più facile se si può semplicemente indicare la differenza di processo
* Tutti possono contribuire proponendo un cambiamento puntuale in questo documento

Documentare nel manuale prima di agire potrebbe richiedere più tempo inizialmente, perché bisogna riflettere su dove apportare la modifica, integrarla con i contenuti esistenti e, eventualmente, aggiungere o riorganizzare il manuale per creare una base solida.
Tuttavia, risparmia tempo nel lungo periodo e questa comunicazione è essenziale per la nostra capacità di continuare a crescere e adattare la nostra organizzazione.
Comunica un cambiamento (proposto) solo tramite una modifica al manuale: non usare presentazioni, email, messaggi in chat o altri mezzi per comunicare i dettagli del cambiamento. Questi altri metodi potrebbero essere più comodi per chi li usa, ma rendono più difficile per il pubblico comprendere il contesto e le implicazioni per altri processi potenzialmente coinvolti. Avere una mentalità “manual first” assicura che non ci siano duplicazioni: il manuale è sempre aggiornato e gli altri possono contribuire più facilmente.