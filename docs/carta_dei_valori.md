# Carta dei valori

Documento aggiornato in data 3 Aprile 2025.

## Panoramica introduttiva

In una società crescentemente atomizzata e polarizzata gli spazi di riflessione e di dialogo costruttivo sono sempre più rarefatti. Crediamo che questa tendenza non sia funzionale al benessere e che sia invece fondamentale continuare a favorire connessioni diversificate, non competitive, gratuite e inclusive.  
Tra tutti i temi che meriterebbero un'attenzione l'amore è secondo noi uno dei fondamentali. Darne una definizione univoca è sostanzialmente impossibile, eppure l'essere umano continua a manifestarlo in forme estremamente variegate, piacevoli e funzionali. Nel tempo e nelle varie culture le connessioni hanno ricevuto diversi tentativi di classificazione e di inquadramento: amicizia, fratellanza, amore, genitorialità, chimica, simpatia, intimità, sesso, sentimento, passione, innamoramento, romanticismo, cura, affetto e altro.  
Questa complessità e questa diversità, insieme a questa trasversalità e transculturalità ci portano a credere che sia un tema sottovalutato e poco esplorato.  
Ad oggi l'educazione a ettiva non è prevista nelle scuole, e il modello monogamico, eteronormato, coppiacentrico e patriarcale si afferma nel silenzio come l'unica modalità di connessione funzionale possibile tra gli individui.  
Il gruppo poliamore Milano nasce per favorire l'incontro, il confronto e per sviluppare comunità intorno al mondo degli stili relazionali non convenzionali, intesi nel loro insieme come qualunque modalità di relazione che non si riconduca al modello monogamico e che preveda consenso e rispetto da parte di tutte le persone coinvolte.  
Il gruppo si pone come ambizione quello di essere uno spazio sufficientemente sicuro, accogliente e non giudicante verso qualunque orientamento sessuale e/o romantico, verso ogni identità di genere e verso ogni etnia, cultura, credenza che non sia in contrasto con questo documento. Il gruppo è aperto inoltre all'accoglienza delle complessità, come neurodivergenze, disabilità o altre caratteristiche individuali.

## Obiettivi

Poliamore Milano si pone come obiettivo di organizzare almeno un incontro al mese in presenza e di garantire sistematicamente uno spazio social di confronto moderato dalle persone volontarie.  
I luoghi scelti per gli eventi sono valutati per quanto possibile in relazione all'accessibilità nei confronti di tutte le persone, con particolare attenzione alle barriere architettoniche, agli stili alimentari, alla sensibilità e alle caratteristiche dei partecipanti.  
Il gruppo si pone come obiettivi secondari l'approfondimento di temi relativi all'affettività al fine di poter vivere al meglio le relazioni, e la diffusione e la condivisione della cultura non monogamica, inclusiva e transfemminista intersezionale, ambendo ad aumentare la loro conoscenza nella popolazione e fare spazio ad un numero sempre crescente di partecipanti. Ci si pone altresì l'obiettivo di fornire occasioni di incontro e socializzazione, nella prospettiva dello sviluppo di comunità.

## Valori

### Transfemminismo e intersezionalità

Poliamore Milano si appoggia a valori che mettono ogni individuo sullo stesso piano e combattono qualsiasi forma di oppressione. Il transfemminismo prende in esame proprio la liberazione delle donne trans, ricollegandosi poi alla liberazione della donna come concetto generale e non divisivo dei due insiemi. L'idea di intersezionalità prevede che le diverse identità sociali e politiche di una persona non si sommano semplicemente, ma nell'intersecarsi producono dinamiche di discriminazione e privilegio uniche, diverse dalla somma delle parti. Così facendo l'intersezionalità sposa il concetto di oppressione di una categoria come quella della donna, con l'oppressione verso ogni altro tipo di categoria, senza distinzione di genere, orientamento sessuale, etnia religione, disabilità o qualsiasi tipo di disuguaglianza sociale. Poliamore Milano non tollera alcuna forma di discriminazione verso nessuna categoria di individui, ponendo anzi attenzione ad adottare norme e strumenti volti a rendere l'ambiente accessibile verso ogni forma di complessità.

### Antifascismo

L'antifascismo consiste nel rifiuto del fascismo non solo come sistema politico, ma anche come identità sociale: il poliamore non può esistere in una società profondamente patriarcale, fondata su idee di famiglia, amore e connessione relazionale uniche e non discutibili. Ma non solo: per propria natura di realtà che dialoga e si apre alla complessità il poliamore non è compatibile con l'idea che esista una sola verità semplicistica, che escluda chiunque non si adatti e che si afferma tramite la violenza e la prevaricazione. Il gruppo Poliamore Milano rifiuta qualunque ideologia totalitaria, violenta e repressiva che concepisce un unico stile di vita corretto, etichettando come nemici chiunque non si conformi.

### Mutuo aiuto e non competitività

Poliamore Milano incoraggia l'aggregazione di persone che condividono esperienze, problemi o obiettivi simili e che si incontrano volontariamente per offrire e ricevere supporto in un ambiente di ascolto e reciproco sostegno emotivo e materiale. Questo processo valorizza la responsabilità personale e riconosce che chi affronta una difficoltà, attraverso la mutualità e la condivisione tra pari, può diventare parte della soluzione, contribuendo al benessere proprio e delle altre persone attraverso un ascolto partecipativo non giudicante. Per permettere ciò, Poliamore Milano facilita un ambiente non competitivo che scoraggi il continuo confronto a cui siamo sottopost* quotidianamente; orientandosi invece verso la cooperazione, promuovendo un concetto di crescita collettiva nel rispetto e nell'ascolto dei bisogni e dei tempi di tutte le persone, dissuadendo fenomeni di paragone con ideali di perfezione irraggiungibili e abbracciando, invece, la nostra imperfetta umanità.

### Decostruzione e apertura al cambiamento

Amato ed etero normatività insegnano spesso concetti e precetti che vengono visti
come valori assoluti e immutabili, ma nessun concetto è indelebile. Al fine di crescere,
come gruppo e come individui, è necessario uno scambio costruttivo che porti a
mettere in discussione alcuni valori, eliminando l'approccio radicale che vi si nasconde
spesso dietro. La visione delle cose è in continua evoluzione, muta e cambia e mette in
discussione la visione univoca di un sistema che plasma gli individui, evidenziando
viceversa sistemi plasmati sull'individuo. Poliamore Milano incentiva l'apertura,
l'osservazione e il rispetto verso nuove prospettive, che possono non essere condivise,
ma che restano altrettanto valide.
CONSENSO
Il consenso è un atto di fiducia nell'interazione, nell'accettazione del contatto e nel
desiderio di esprimersi altrui, ed è essenziale che venga rispettato: attraverso il
consenso noi possiamo proteggere il nostro mondo e i nostri bisogni o connetterci agli
altri in maniera spontanea e naturale. È dunque una forma di rispetto reciproco, di
autodeterminazione e di comunicazione assertiva e trasparente. Il consenso si può
ritenere tale solo se esplicito, libero, informato, reversibile e specifico. Senza un
consenso, viene a mancare la genuinità del rapporto che diventa fondamentalmente
l'imposizione della volontà di un individuo su un altro. Il gruppo Poliamore Milano si
impegna a promuovere una cultura del consenso, prevenendo e gestendo eventuali
problematiche legate ad una sua eventuale violazione.
COMUNICAZIONE NON VIOLENTA
Poliamore Milano è una comunità che si sviluppa anche tramite social network. Spesso
le discussioni che emergono in chat non lasciano trasparire il tono delle frasi che

Poliamore Milano 03.04.2025

vengono utilizzate e il fatto di avere uno schermo davanti a noi, invece di un volto,
riduce la capacità di empatia nei confronti degli altri. E' importante quindi tenere conto
di questa componente quando si portano avanti delle discussioni, tenendo un
approccio comunicativo basato sulla connessione empatica ed emotiva con l'altro,
facendo attenzione ai toni utilizzati, impegnandosi, nei limiti delle proprie risorse e
strumenti, a co-costruire un ambiente di non giudizio, non erigendo muri ma creando
ponti ovvero un terreno fertile a

nché le discussioni possano portare a un
arricchimento e non a una sterile opposizione. E' inoltre importante capire e rispettare i
limiti delle altre persone, privilegiando la validazione del loro vissuto personale e
emozionale rispetto a vincere una discussione. Per facilitare questo è ottimale, quando
possibile, esplicitare i nostri limiti; non pretendendo o dando per scontato però che
tutte le persone siano in grado o vogliano riconoscere i propri limiti e/o vogliano
esplicitarli.

### Accettazione e accoglienza

Poliamore Milano si propone di creare un ambiente sufficientemente sicuro, inclusivo e rispettoso, dove ogni persona si sente riconosciuta e valorizzata esattamente per ciò che è. Il gruppo promuove un ambiente dove si dia valore al riconoscere, accettare e rispettare le diversità senza giudizio, permettendo a ogni persona di esprimersi liberamente senza paura di essere esclusa o criticata. Si desidera costruire insieme spazi di confronto e interazione che possano favorire la fiducia reciproca e la possibilità di condividere esperienze autentiche. Infine si sostiene un clima di profonda accoglienza nel quale provare ad aprirci alle altre persone con empatia e disponibilità, creando un clima di ascolto e supporto. Accogliere significa offirire spazio, comprensione e calore umano, aiutando ogni persona del gruppo a sentirsi parte di una comunità che sostiene e valorizza le sue unicità e le sue inclinazioni.

### Apertuta alla complessità

Poliamore Milano presta attenzione anche a tutte le persone che trovano difficoltà ad inserirsi all'interno di un determinato contesto sociale, causata spesso da una disinformazione generale dell'ambiente verso le singole soggettività, anziché dalla supposta problematicità della persona singola. Vivere in un mondo modellato sulla base imperfetta di una singola categoria di persone privilegiate, marginalizza ed esclude gli individui che non vi appartengono. Tuttavia spesso è sufficiente cambiare chiave di lettura per permettere l'inserimento di ogni categoria all'interno del contesto sociale. Poliamore Milano si impegna pertanto a sensibilizzare ogni membro verso la comprensione della complessità, così da facilitarne l'inserimento.

### Attivismo e divulgazione

Costruire comunità non vuol dire chiusura nei confronti dell'ambiente esterno, anzi, le influenze provenienti dall'esterno della nostra comunità possono essere delle fonti di cambiamento positive. Allo stesso modo desideriamo generare noi dei moti di cambiamento verso la società che ci circonda, diffondendo i nostri valori, accogliendo persone dall'esterno, creando uno spazio aperto di confronto, di condivisione e di crescita.

### Sicurezza

In una società sempre più polarizzata il tema della sicurezza nelle comunità diventa centrale. Il gruppo Poliamore Milano mira a creare uno spazio sufficientemente sicuro dove poter cercare consiglio, confrontarsi e dialogare senza il timore di ritorsioni o di subire atteggiamenti predatori. Questo si concretizza in una tutela coerente dei valori della comunità da parte di tutti i suoi membri. Inoltre, il gruppo Poliamore Milano valorizza la privacy come forma di tutela di ogni membro del gruppo.

### Vegan ally

Pur esistendo tra l* partecipanti diversi livelli di posizionamento etico rispetto alla questione dello sfruttamento di animali non-umani, viene promosso nel gruppo un valore nel considerarsi vegan allies: persone che, al di là della propria condotta o grado di consapevolezza, rispettano e comprendono le motivazioni di base del veganismo. Nell'ottica intersezionale di una decostruzione socio-culturale che possa andare nella direzione di includere anche gli animali non-umani tra le macro-categorie vittime di oppressione, Poliamore Milano promuove questo valore di alleanza sia per offrire uno spazio di opportunità per la condivisione di informazioni e per l'approfondimento delle tematiche legate allo sfruttamento animale tra tutti i membri, sia per tutelare e valorizzare la sensibilità delle persone che già considerano il veganismo parte importante della propria identità.