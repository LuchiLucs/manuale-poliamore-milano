# Benvenute

Benvenute nel manuale :book: della comunità Poliamore Milano! :red_heart::blue_heart::purple_heart::yellow_heart:

## Storia del manuale

Questo manuale è nato quando Poliamore Milano era un gruppo di 657 persone, di cui 16 volontarie, ad Ottobre 2025 :date: con l'obiettivo di offrire uno spazio unico dove contenere e dove condividere tutte le informazioni di processo di Poliamore Milano, con l'idea di offrire una modalità comunicativa più semplice e raggiungibile da tutte.


## Le motivazioni fondanti
Spesso le nuove persone che si univano a Poliamore Milano non riuscivano a trovare facilmente informazioni importanti come i valori e il regolamento del gruppo, o le modalità di segnalazione.
Infatti, per la natura stessa del gruppo e suo turnover di persone, spesso richieste simili erano reiterate in modo ricorrente da persone diverse.
C'era anche il problema che alcuni processi, più in mano ad una singola persona, spesso volontaria, non erano ben strutturati e condivisi a tutto il gruppo, con l'ulteriore responsabilizzazione verticale della singola.

Per tutte queste ragioni, il manuale è stato il modo di Poliamore Milano per garantire che tutte le informazioni comunitarie fossero accessibili da tutte le persone.

Un'altra motivazione importante è stata quella di orientare le nuove persone, indipendentemente da quando fossero entrate a far parte del gruppo. 
Infatti, l'inserimento di una persona nel gruppo è più semplice se le persone possono vedere i nostri valori e il nostro modo di operare.  
Questo permette a tutte le persone di muoversi all'interno della comunità in modo fluido, secondo le propria sensibilità e le proprie energie: chi ha energie :star: può donarle a Poliamore Milano, e chi è stanco può riposarsi :full_moon:, senza dover dipendere da altre persone.
Ogni persona può contribuire in modo asincrono, nei temi a loro importanti, offrendo le proprie competenze uniche, e può prendersi cura dei bisogni propri o collettivi.
L'idea di un manuale in formato digitale, accessibile online, e centralizzato rende più facile il recupero di tutte le informazioni rilevanti e di poter collaborare anche proponendo un solo piccolo cambiamento puntuale in questo documento.

Il processo di cambiamento, a seguito di discussioni e confronti orizzontali nel gruppo, è a sua volta facilitato se tutte le persone sono allineate sui processi attuali e anche la comunicazione sui cambiamenti è resa più chiara evidenziando le differenze.

Speriamo di costruire un manuale e una cultura comunitaria tutelante, o almeno più safer/carer .

!!! note
    Documentare nel manuale prima di agire potrebbe richiedere più tempo inizialmente, perché bisogna riflettere su dove apportare la modifica, integrarla con i contenuti esistenti e, eventualmente, aggiungere o riorganizzare il manuale per creare una base solida.
    Tuttavia, risparmia tempo nel lungo periodo e questa comunicazione è essenziale per la nostra capacità di continua trasformazione o adattamento.

Comunica un cambiamento (proposto) solo tramite una modifica al manuale: non usare presentazioni, email, messaggi in chat o altri mezzi per comunicare i dettagli del cambiamento. Questi altri metodi potrebbero essere più comodi per chi li usa, ma rendono più difficile per il pubblico comprendere il contesto e le implicazioni per altri processi potenzialmente coinvolti. 